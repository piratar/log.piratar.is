### Prófkjörsreglur Pírata í Suðvesturkjördæmi
#### fyrir alþingiskosningar í september 2021
##### Framboð
Píratar í Suðvesturkjördæmi („félagið“) halda prófkjör („prófkjörið“) til að raða frambjóðendum á framboðslista („framboðslistann“) í Suðvesturkjördæmi („kjördæmisins“) til Alþingiskosninga 2021.

Frambjóðandi tilkynni framboð sitt á [þingi Pírata í Suðvesturkjördæmi](https://x.piratar.is/polity/219/) og með tölvupósti til kjördæmisráðs Suðvesturkjördæmis („kjördæmisráðsins“) á SVkjordaemi@piratar.is. Eftirfarandi atriði þurfa að koma fram í tölvupósti til kjördæmisráðsins svo framboðið teljist löglegt er:
* fullt nafn frambjóðanda,
* starfsheiti eða staða,
* kennitala,
* lögheimili og aðsetur,
* símanúmer,
* netfang, og
* hámark fjárhæðar sem frambjóðanda finnst tilhlýðilegt að nokkur frambjóðandi verji í prófkjörið, auglýsingar því tengdu eða kynningarefni því tengt.

Hverjum frambjóðanda er heimilt að verja, í tengslum við prófkjörið, fjárhæð sem nemur allt að hæstu hámarksfjárhæð sem nokkur frambjóðandi leggur til. Kjördæmisráðið birtir endanlega hámarksfjárhæð 1. desember 2020. Kjördæmisráðinu er frjálst að birta lægri viðmiðunarfjárhæðir fyrir þann tíma, með þeim fyrirvara að endanleg hámarksfjárhæð verði að minnsta kosti jafn há.

Með yfirlýsingu um framboð á [þingi Pírata í Suðvesturkjördæmi](https://x.piratar.is/polity/219/) telst frambjóðandi lýsa því yfir að hann sé kjörgengur í Alþingiskosningum á Íslandi allan septembermánuð 2021. Sér í lagi að komi til með að hafa náð 18 ára aldri 1. september og muni þá eiga lögheimili á Íslandi. Yfirlýsing um framboð í prófkjörinu telst ekki gild fyrr en eftirfarandi atriði hafa verið birt opinberlega á þinginu:
* fullt nafn frambjóðanda,
* vísun í hið minnst eina stefnu Pírata eða svæðisfélags Pírata í kjördæminu, og
* lýsing á mannkosti frambjóðanda sem gæti gagnast við þingstörf á Alþingi.

##### Tölur
Að prófkjöri loknu verða birta tölur um á hve mörgum kjörseðlum hver frambjóðandi var settur í hvaða sæti.

###### Tímasetningar og kosningaréttur
Opnað verður fyrir framboð á [þingi Pírata í Suðvesturkjördæmi](https://x.piratar.is/polity/219/) þriðjudaginn 1. desember 2020 kl. 15:00.
Lokað verður fyrir framboð mánudaginn 1. mars 2021 kl. 14:00. Þá hefst kosningin á [þingi Pírata í Suðvesturkjördæmi](https://x.piratar.is/polity/219/).  
Hafi 50 eða fleiri atkvæði verið greidd mánudaginn 15. mars 2021 kl. 14:00 telst prófkjöri lokið. Annars verður prófkjörið framlengt til mánudagsins 22. mars kl. 14:00 og öllum félagsmönnum Pírata boðið að greiða atkvæði, óháð skráningardegi og aðild að svæðisfélögum.

### Framboðslistinn
Þeim frambjóðendum sem raðast efst í prófkjörinu býðst að velja sér laust sæti á framboðslistanum þar til framboðslistinn er fullskipaður eða þar til allir frambjóðendur hafa tekið eða fyrirgert sæti á lista. Séu þá enn laus sæti á framboðslistanum skal kjördæmisráðið skipa í þau sæti.
Frambjóðandi sem tekur sæti á framboðslista Pírata í Suðvesturkjördæmi skal samþykkja með undirskrift sinni endanlegt sæti á lista og gefa samþykki fyrir umboðsmönnum listans. Þetta skal gert eigi síður en 7 dögum áður en frestur til að skila listanum rennur út, ellegar er heimilt að fella hann af lista.
